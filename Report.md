# گزارش آزمایش اول درس آزمایشگاه مهندسی نرم‌افزار
## نام اعضا: محمدعلی محمدخانی (98102251) - محمدحسین حاجی سید سلیمان (98105687)
## شرح آزمایش:
هدف از انجام این آزمایش، توسعه یک پروژه ساده بر بستر Github و آشنایی با دستورات مختلف Git است.
پروژه‌ای که برای این آزمایش در نظر گرفته‌ایم، یک پیام‌رسان ساده است که امکانات مختلفی نظیر ثبت‌نام، ورود به حساب، نمایش کاربران آنلاین، اضافه کردن یک گروه جدید، ارسال پیام به یک کاربر آنلاین دیگر و ... است.
## مراحل انجام آزمایش
در ابتدا، همانطور که در دستور کار گفته شده است، باید شاخه main را محافظت کنیم، به طوری که کسی قادر به تغییر دادن مستقیم این شاخه نباشد و تنها راه تغییر این شاخه، ارسال درخواست ادغام (merge request) باشد.
تصویری از نحوه انجام این کار در ادامه آورده شده است:
<img width="875" alt="1" src="https://github.com/MoaliMkh/SELab_1/assets/59166192/87b96475-ccb0-4a3c-85a9-380e389b29fc">

پس از انجام این کار، دیگر نمی‌توان به صورت مستقیم روی شاخه main تغیراتی ایجاد کرد.
در ادامه، پس از clone کردن پروژه با دستور git clone، یک شاخه به نام initiate بر روی شاخه main می‌سازیم تا پیکربندی اولیه پروژه را روی آن انجام دهیم. پس از ساخت شاخه، از شاخه main به شاخه initiate تغییر مکان می‌دهیم:
<img width="701" alt="2" src="https://github.com/MoaliMkh/SELab_1/assets/59166192/81969e9a-c170-4cf8-b436-92b5bae9d1a3">

در ادامه، با استفاده از سایت ([gitignore.io](gitignore.io/))، محدودیت‌ها و زبان پروژه را مشخص می‌کنیم و فایل gitignore. را ایجاد می‌کنیم و در پروژه قرار می‌دهیم:
<img width="702" alt="3" src="https://github.com/MoaliMkh/SELab_1/assets/59166192/7c818da5-84e7-414f-857b-064b12c3110b">

حالا می‌خواهیم این تغییرات را کامیت و در نهایت در سایت گیتهاب و در سرور ریموت، push کنیم. یک بار به طور کامل، تصویر دستوراتی که باید اجرا شوند را قرار می‌دهیم و در ادامه گزارش، از قرار دادن تصویر مراحل کامیت و پوش کردن به علت اختصار صرف نظر می‌کنیم:
<img width="1008" alt="4" src="https://github.com/MoaliMkh/SELab_1/assets/59166192/8a5055c6-dd82-411f-bfca-eb352b120b3d">

پس از اجرای دستورات بالا، تغییرات ما که در نسخه محلی خودمان بود، به سایت گیتهاب و به سرور remote هم منتقل خواهد شد.
در ادامه، پس از دادن تغییرات لازم و پیکربندی ابتدایی پروژه در شاخه initiate، می‌خواهیم این شاخه را با شاخه main، ادغام (merge) کنیم. به این منظور، یک درخواست ادغام جدید می‌سازیم و هم‌گروهی خود را به عنوان reviewer انتخاب می‌کنیم تا نظرات و نکات لازم بیان و اعمال بشوند.
<img width="1049" alt="5" src="https://github.com/MoaliMkh/SELab_1/assets/59166192/80037239-61a6-48cb-b26c-648bcefd0d4a">

 در ادامه، چون conflict و مغایرتی با شاخه main نداریم و مشکل خاصی هم وجود ندارد، گزینه merge pull request را انتخاب می‌کنیم و در نهایت ادغام انجام می‌شود. در ادامه، سایت گیتهاب از ما می‌پرسد که آیا مایل هستیم که شاخه ابتدایی (initiate) را حذف کنیم یا نه، که ما به علت اینکه تاریخچه تغییرات در سایت باقی بماند، این گزینه را انتخاب نکردیم.
<img width="1228" alt="6" src="https://github.com/MoaliMkh/SELab_1/assets/59166192/9b2ded9f-a9fe-4ffb-863d-38735cd89c79">

 به همین ترتیب، شاخه‌های متعددی را می‌سازیم و به توسعه پروژه ادامه می‌دهیم. تاریخچه تمام شاخه‌ها و کامیت‌ها در سایت گیتهاب و در مخزن پروژه موجود است.





